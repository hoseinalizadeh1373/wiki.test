---
sidebar_label: "CallBack"
---



# Call Back

## کاربرد

فرض کنید در **خارج سازمان** هستید و می‌خواهید از طریق **شماره سازمان** با شخصی تماس بگیرید. برای پیاده‌سازی چنین امکانی، باید از کامپوننت **Callback** استفاده کنید.  

**چگونگی عملکرد Callback**:  
- با ورود تماس به کامپوننت **Callback**، تماس قطع می‌شود.  
- سپس مجدداً با تماس‌گیرنده تماس گرفته می‌شود.  
- بعد از برقراری تماس با تماس‌گیرنده، تماس وی به **کامپوننت بعد از Callback** منتقل می‌شود.  
- در نهایت، با استفاده از قابلیت‌های **ویرایشگر** می‌توان **مدیریت دلخواه** را روی تماس انجام داد.  


## پارامترها کامپوننت  

- **Method**: نحوه تماس برگشتی را تعیین می‌کند که شامل سه حالت زیر است:  

    ۱. **Call to caller**: در این حالت سیستم **شماره‌ای که وارد سرویس Callback شده است** را رصد می‌کند و دقیقاً با همان شماره برای **ارائه خدمت** تماس می‌گیرد.  

    ۲. **Call to number**: در این حالت **شماره تلفن** از قبل به سیستم داده شده است و با درخواست **Callback** سیستم تنها با همان شماره تماس می‌گیرد.  

    ۳. **Call extension**: در این روش سیستم با **داخلی مشخص‌شده** تماس می‌گیرد.  
	
- **Trunk**: هنگامی‌که گزینه ۱ یا ۲ در منوی **Method** انتخاب گردد، این منو فعال می‌شود و باید در آن **ترانکی** را انتخاب کنید که می‌خواهید از طریق آن ارتباط برقرار شود.  

- **Number**: هنگامی‌که گزینه ۲ در منوی **Method** انتخاب می‌گردد، این منو فعال می‌شود و باید در آن **شماره خاصی** که قرار است با آن تماس برقرار گردد را وارد کنید.  

- **Extension**: هنگامی‌که گزینه ۳ در منوی **Method** انتخاب می‌گردد، این منو فعال می‌شود و باید در آن **شماره داخلی** که قرار است با آن تماس برقرار گردد را مشخص کنید.  

- **Caller id**: **شماره‌ای** است که در تماس برگشتی روی گوشی درخواست‌کننده نمایش داده می‌شود (این ویژگی در صورتی که خدمات‌دهنده ترانک به شما مجوز و امکانات لازم را داده باشد اجرا می‌شود).  

- **Delay (Sec)**: مقدار زمانی است برحسب ثانیه که طول می‌کشد سیستم با شما جهت ارائه خدمت تماس بگیرد.  

- **Timeout (Sec)**: مدت زمانی است برحسب ثانیه که به شما مهلت می‌دهد پس از گرفتن **رقم اول**، **رقم دوم** را وارد کنید. در غیر این صورت، تماس قطع می‌گردد.  

:::tip نکته  
**"Call to caller"** روش استاندارد در مدیریت تماس‌های برگشتی است و کاربرد بیشتری نسبت به بقیه دارد.  
:::  

:::tip نکته  
اگر تماس برگشتی برای یک شماره فعال شده باشد، برای امنیت و جلوگیری از سوءاستفاده بهتر است از روش **"Call to number"** استفاده کرده و همان شماره را در قسمت **Number** وارد کنید.  
:::